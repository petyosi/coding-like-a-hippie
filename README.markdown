Употреба на open source практики в затворени проекти. 
===================

Или какво можем да научим от старите хипари. 
------------

Лекцията ще разкаже за предимствата на "демократичните" методи, които стоят в основата на разработката на проекти с отворен код. Ще поговорим за това как можем да използваме същия работен модел, дори и проекта ни да е затворен. Ще представим накратко що е то patch и diff, и как видимият от всички код помага за подобряване качеството на работата ни. Ще покажем до какво води това на практика, и ще го сравним с "класическия" затворен модел, където минимален брой хора имат достъп до кода на проекта. Ще поговорим и за инструментите и практиките, които помагат това да стане възможно. След това ще послушаме The Doors и ще планираме програмистка хипи сбирка за следващия July Morning.

**Христо Дешев** е преобладаващо .NET програмист, но често прави излети сред алтернативни среди. Любимо занимание му е колекционирането на инструменти за подобряване на крайния резултат при правенето на софтуер. Да, това включва различни програмни езици и платформи, технически и социални методи, автоматизация на всякакви процеси и какво ли още не. Специализацията е за насекомите!

**Петьо Иванов** програмира, когато всички други възможности за решаване на проблема са изчерпани. Последният му проект цели пълното и окончателно разрушаване и пре-изграждане на модната индустрия посредством високотехнологично оръжие, финансирано от крайно леви западноевропейски групировки. 

